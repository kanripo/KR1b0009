# -*- mode: mandoku-view -*-
#+TITLE: 禹貢論
#+DATE: 2018-03-31 09:03:00.880904
#+PROPERTY: ID KR1b0009
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR1b0009_WYG_000-1a>¶
欽定四庫全書　　　　經部二¶
　禹貢論　　　　　　　書類¶
提要¶
¶
　　　　(臣)等謹案禹貢論五卷後論一卷山川地理¶
　　　　圖二卷宋程大昌撰大昌有易原已著録宋¶
　　　　史藝文志載大昌禹貢論五卷後論一卷又¶
　　　　禹貢論圖五卷陳振孫書録解題則謂論五¶
　　　　十二篇後論八篇圖三十一王應麟玉海則¶
　　　　謂淳熙四年七月大昌上禹貢論五十二篇¶
<pb:KR1b0009_WYG_000-1b>¶
　　　　後論八篇詔付秘閣不及其圖蓋偶遺也今¶
　　　　諸論皆存其圖據歸有光跋稱吳純甫家有¶
　　　　淳熙辛丑泉州舊刻則嘉靖中尚有傳本今¶
　　　　已久佚故通志堂經解惟刻其前後論而所¶
　　　　謂禹貢山川地理圗者則僅刻其叙説今以¶
　　　　永樂大典所載校之祗缺其九州山水實證¶
　　　　及禹河漢河二圖而其餘二十八圗巋然並¶
<pb:KR1b0009_WYG_000-2a>¶
　　　　在誠世所未覯之本今依通志堂圖叙原目¶
　　　　倂為二卷而大昌之書復完大昌喜談地理¶
　　　　之學所著雍録及北邊備對皆刻意冥搜考¶
　　　　尋舊蹟是書論辨尤詳周密癸辛雜識載大¶
　　　　昌以天官兼經筵進講禹貢闕文疑義疏説¶
　　　　甚詳且多引外國幽奥地理阜陵頗厭之宣¶
　　　　諭宰執云六經斷簡闕疑可也何必强為之¶
　　　　説且地理既非親歴雖聖賢有所不知朕殊¶
　　　　不曉其説想其治銓曹亦如此既而補外云¶
<pb:KR1b0009_WYG_000-2b>¶
　　　　云與自序及陳應行後序所言殊相乖剌夫¶
　　　　帝王之學與儒者異大昌講尚書於經筵不¶
　　　　舉唐虞三代之法以資啟沃而徒炫博奥此¶
　　　　誠不解事理然以詁經而論則考證不為無¶
　　　　功蓋其失在不當於經筵講禹貢而不在辨¶
　　　　定禹貢之山水也其前論於江水河水淮水¶
　　　　漢水濟水弱水黒水皆糾舊傳之誤後論則¶
<pb:KR1b0009_WYG_000-3a>¶
　　　　專論河水汴水之患陳振孫譏其身不親歴¶
　　　　烏保其皆無牴牾亦如孝宗之論歸有光亦¶
　　　　證其以鳥鼠同穴指為二山之非要其援據¶
　　　　釐訂實為博洽至今註禹貢者終不能廢其¶
　　　　書也乾隆四十六年十月恭校上¶
　　　　　　　總纂官(臣)紀昀(臣)陸錫熊(臣)孫士毅¶
　　　　　　　　總　校　官　(臣)　陸　費　墀¶
<pb:KR1b0009_WYG_000-3b>¶
